# Licenza Community - Approval**** – NC/CA 1.0 (IT) - *Robo Community standard*

Copyright (c) [Anno] [Titolare / titolari]

Tutti i diritti riservati salvo quanto espressamente concesso da questa Licenza.

## 0. Scopo

Questa Licenza disciplina l’uso del Progetto e del relativo Codice Sorgente.
L’uso non commerciale è consentito alle condizioni qui previste.

L’uso commerciale è consentito solo previa Approvazione di Commercializzazione rilasciata dalla maggioranza dei Contributor Idonei, come definito sotto.

## 1. Definizioni

- **Progetto**: l’insieme del codice, documentazione, asset e materiali inclusi in questo repository (ramo “main”) o distribuiti dal Titolare del diritto.

- **Titolare (o titolari)**: il soggetto che detiene i diritti patrimoniali d’autore sul Progetto.

- **Founder** (per registro richieste): (Definire Nome, Cognome, Email) La funzione è di tenuta del registro delle approvazioni; non attribuisce diritti di veto o poteri speciali oltre quelli eventualmente spettanti come Contributor Idoneo.

- **Contributor**: chiunque abbia fornito contributi al Progetto accettati nel ramo “main”.

- **Contributor Idoneo**: un Contributor che abbia:

(a) almeno 150 linee di codice nette (addizioni – cancellazioni) accettate su “main”, misurate cumulativamente tramite strumenti standard (es. git blame, git log), oppure

(b) l’equivalente in altri contributi non strettamente di codice (documentazione, design, gestione community, product/project management, sicurezza, QA, DevOps, ricerca, traduzioni), come attestato in CONTRIBUTORS.md o documento equipollente del Progetto, con una stima di “linee equivalenti” indicata e approvata dal mantenimento del Progetto.

Non può essere considerato contributor idoneo chi non rispetta il **Regolamento ufficiale della Robo Community**, pubblicato su:  [https://robocommunity.it/articles/uXSkWv0AtCDpKy0rTvT2](https://robocommunity.it/articles/uXSkWv0AtCDpKy0rTvT2])

In caso di contestazione sulla idoneità, decide in prima istanza il Founder e un admin di Robo Community; in mancanza di un accordo tra i due possono intervenire più admins.

- **Uso Commerciale:** qualsiasi uso diretto o indiretto volto alla generazione di ricavi, incluse vendita, licenza, SaaS/hosting a pagamento, integrazione in prodotti o servizi a titolo oneroso, o sfruttamento promozionale collegato a corrispettivi.

- **Approvazione di Commercializzazione**: l’autorizzazione scritta, rilasciata a maggioranza semplice (>= 50%) dei Contributor Idonei in essere alla data della richiesta, fornita tramite email indirizzata sia al Founder (per registro) sia ad almeno un altro Contributor (in copia conoscenza), contenente gli elementi minimi di cui all’Art. 4

- **Richiedente**: chi domanda l’Approvazione di Commercializzazione.

## 2. Diritti concessi per uso non commerciale

Fermo restando ogni diritto morale degli autori:

- è concessa una licenza gratuita, mondiale, non esclusiva, irrevocabile per usare, riprodurre, modificare e ridistribuire il Progetto esclusivamente per fini non commerciali,

- a condizione di mantenere avvisi di copyright, questa Licenza, e di indicare in modo ragionevole le attribuzioni originarie.

Qualsiasi redistribuzione (sorgente o binario) deve includere il testo di questa Licenza.

## 3. Divieto d’uso commerciale senza approvazione

L’Uso Commerciale è vietato senza previa Approvazione di Commercializzazione ai sensi dell’Art. 4.

Qualsiasi uso commerciale privo di tale approvazione costituirà violazione dei diritti d’autore e dei termini della presente Licenza.

## 4. Procedura di Approvazione di Commercializzazione

La richiesta deve essere inviata via email:

- a: Nome, Cognome e email del founder (registro),

- cc: almeno un altro Contributor.

La richiesta deve indicare almeno:

- identità del Richiedente e recapiti;

- descrizione dell’uso commerciale proposto (modello di business, territorio, canali);

- versioni/parti del Progetto interessate;

- durata proposta e condizioni economiche (se previste licenze/royalty);

- Piano di Retribuzione dei Contributi (vedi Art. 5);

- data desiderata di avvio.

L’approvazione si intende concessa quando almeno il 50% dei Contributor Idonei esprime consenso scritto (via email di risposta in chiaro) entro 30 giorni dal ricevimento; il silenzio non vale come assenso. L’elenco dei Contributor Idonei è quello risultante da documentazione specifica allegata a questa licenze *(es CONTRIBUTORS.md)*

Le approvazioni e i rigetti devono essere conservati dal Founder (o da chi ne assume le funzioni) esclusivamente a fini di registrazione. Il Founder è inoltre responsabile di verificare che tutti i contributori idonei ricevano la relativa richiesta. Per l’attività organizzativa connessa al proprio incarico, il Founder ha diritto a un compenso aggiuntivo proporzionale a quello degli altri contributori.


## 5. Regole per la retribuzione dei contributi

Con la Richiesta di Commercializzazione il Richiedente deve proporre un Piano di Retribuzione dei Contributi, che definisca criteri, metodo e tempistiche di riparto dei proventi correlati all’uso commerciale autorizzato.

Principio generale vincolante: la retribuzione deve essere equa e proporzionata al lavoro svolto, considerando sia:

- attività tecniche (scrittura/manutenzione codice, test, sicurezza, DevOps)

- attività organizzative e di altra natura (documentazione, design, UX, product/project management, community, traduzioni, ricerca, supporto).

La retribuzione va distribuita almeno tutti i contributori idonei senza obbligo di distribuzione a quelli non idonei.

A titolo esemplificativo, il Piano può utilizzare punteggi o “linee equivalenti” per aggregare contributi eterogenei.

Il Piano proposto è parte dell’oggetto dell’approvazione di cui all’Art. 4.

## 5-bis. Rimborso delle spese sostenute dai membri

Prima di procedere alla ripartizione dei proventi tra i Contributor Idonei o altri soggetti coinvolti, **devono essere rimborsate le spese documentate** sostenute da membri della community (Contributor Idonei o non Idonei) per la realizzazione del progetto, conformemente alle regole interne della Robo Community.

In particolare, si applicano le disposizioni previste dal **Regolamento ufficiale della Robo Community** pubblicato al seguente indirizzo:  e successive modifiche. [https://robocommunity.it/articles/uXSkWv0AtCpKy0rTvT2](https://robocommunity.it/articles/uXSkWv0AtCpKy0rTvT2)

Il rimborso ha priorità assoluta e avviene prima di qualsiasi altra distribuzione, secondo quanto previsto da tale regolamento, incluse eventuali maggiorazioni o extra riconosciuti a chi ha anticipato fondi.

## 6. Licenza commerciale conseguente all’approvazione

In caso di Approvazione di Commercializzazione:

- al Richiedente è concessa una licenza commerciale non esclusiva per gli usi approvati, alle condizioni (durata, corrispettivi, ambito) indicate nella richiesta approvata;

- qualsiasi uso diverso o ulteriore richiede nuova approvazione;

- l’eventuale mancato rispetto del Piano di Retribuzione approvato costituisce inadempimento sostanziale e comporta la risoluzione del diritto d’uso commerciale, fermo il risarcimento.

## 7. Attribuzione e avvisi

Ogni copia o derivato, commerciale o non commerciale, deve:

- conservare questo testo di Licenza e gli avvisi di copyright;

- riportare un’attribuzione ragionevole agli autori e al Progetto, con indicazione delle modifiche rilevanti.

## 8. Brevetti

Ciascun Contributor concede, nei limiti di legge, una licenza gratuita e irrevocabile sui diritti di brevetto necessari a usare/modificare/distribuire i contributi come parte del Progetto, limitatamente agli usi consentiti ai sensi di questa Licenza e/o dell’approvazione commerciale rilasciata.

Questa concessione non si estende a combinazioni con tecnologie di terzi che non fanno parte del Progetto.

## 9. Garanzie, responsabilità

Il progetto è fornito “così com’è” senza alcuna garanzia, espressa o implicita.

Nei limiti massimi di legge, titolare e contributor non rispondono di danni di alcun tipo derivanti dall’uso del Progetto, commerciale o non commerciale.

## 10. Durata, risoluzione, violazioni

La Licenza decorre dall’accesso al Progetto.

Qualsiasi violazione sostanziale (incluso uso commerciale senza approvazione o mancata osservanza del Piano di Retribuzione) comporta risoluzione immediata dei diritti d’uso concessi. Restano salvi i diritti morali e i rimedi di legge.

## 11. Legge applicabile e foro

Si applica la legge italiana. Foro esclusivo competente: Genova, salvo norme inderogabili diverse.

## 12. Compatibilità con altre licenze

Questa è una licenza personalizzata e potrebbe non essere compatibile con le definizioni OSI/FSF.

In caso di conflitto tra traduzioni, prevale il testo italiano.

## 13. Applicazione del Regolamento interno della Robo Community

Oltre alle presenti condizioni di licenza, si applicano le norme contenute nel **Regolamento ufficiale della Robo Community**, pubblicato su:  [https://robocommunity.it/articles/uXSkWv0AtCDpKy0rTvT2](https://robocommunity.it/articles/uXSkWv0AtCDpKy0rTvT2)

Il regolamento disciplina aspetti organizzativi, etici e operativi che costituiscono parte integrante del presente accordo.

L’accesso, la partecipazione o la contribuzione al progetto comportano l’accettazione di tali regole, che possono essere aggiornate secondo le modalità previste nel regolamento stesso.

*Ultimo aggiornamento: day/month/year*


### In allegato – Operatività “Contributor Idoneo” e registro

**CONTRIBUTORS.md** elenca i Contributor Idonei, con indicazione sintetica dei contributi e, ove non di codice, della stima di linee equivalenti. Nel quale il conteggio delle linee è cumulativo su “main” (addizioni – cancellazioni) e può basarsi su strumenti standard (es. git shortlog, git blame).

